[11,253.] IN GENEsm. sunno Ν. “ 75

strati ‚ quam non licet omnibus dicere , quoniam in-
consultis indignisque secretum patefacere eius est,
qui destruit et evertit legem perfectionis sacrorum
arcanorum. O ter beatam terque felicem animam,
in qua deus non est dedignatus habitare et ambulare,
regiam suam ac domum propriam faciens , ut laetifi-
cantem se laetificaret! Hoc enim omnino verum est,
quod, qui homines suscipiunt(hospitalitate), exhibent
laetitiam convivii3 qui vero plane impletur deo appa-
rente intellectus purissimus, ipse potius frui convivio
dicendus est et laetabunde recreari. Et forte nimis
rite, nam hospitalis ipse egenus est, hospes autem
adveniens nullius indigene, sed ditissimus magno-
pere , quem sequuntur fontes bonorum perpetuo flu-
entium: ex quibus non omnes ‚ sed proprie mundio-
res possunt haurire potum laetitiae in ipsa compota-
tione, in qua prophetarum et angelorum (sive nun·-
tiorum) delectantur animi, voluntariae legis mandu-
cantes cibum pu'rae sapientiae ab invitatore deo.

[Ἴ Quare dicit.- ‚‚ Posuit coram eis , et manducave-
runffl‘? (18, 8.)

9. Evidens est illud manducaverunt, symbolice,
minime vero cibum proprium3 non enim comedunt
cibum, neque bibunt rubeum vinum felices illae
naturae, sed annuendi benignitati fidenter rogantis
indicio est. Sicut enim homines hospitio excepti,
quum cibis delectantur, gaudent de hospite, qui
ipsos recreavit, similiter et divinitas de illis, qui
fideliter ac sine abalienatione curant ei complacere:
commodius enim cibus dei dicitur pia ac proba vita
bominis virtute ornati.

