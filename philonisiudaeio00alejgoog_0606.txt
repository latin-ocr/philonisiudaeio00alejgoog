[1, tta] Lm. 1³13 altmannus. 135

saria, et ne sorte inundationem patiatur, sollerter sibi
parat sedern3 autumno vero vergente obreptum ex
frigore imbrisque damnum cautius reparat ‚ ut, quae
in hibernis a se constructis inclusit et labore proprio
condidit, iis fruatur et gaudeat , horrea pro tempore
insumens etcopiose hauriens victum. Quando vero
accidit ut deficiant alimenta , rursum exit foras cum
suo exercitu ‚ ut colligat copiam annonae ‚ necessa-
rium cibum procurans pro tempore futuro. Ut au-
tem malorum [*] saevissimum expellat famem, tri-
ticum hordeumque et quaecunque collegerit, in duo
intercidit, ne pullulantibus illis, penuria laboret.

43. Non sufficiet dies ad enarrandas consimiles
caeterorum curas animalium , quorum apparatus oe-
conomicus abundanti gaudet cibo. Quandoquidem
omnia terrestria ‚ aquatilia et volatilia per ae'rem ‚ ne
forte aliquid necessarii desit ipsis , provide sane pro-
curant. Praeterea quis nescit, quod intellectu con-
silii praeditorum est, eligere utilia et inutilia, con-
venientia et inconvenientia cum distinctione? Isto-
rum vero peritia nimis certa est (apud animalia) et
solidata disciplina ‚ animae rationali propria.

44. Attamen illud etiam rite dicitur, quod oppo-
sitorum non idem est usus; quoniam, ut patet, a
contrariis tales proveniunt motus. Quoniam cali-
dum ac frigidum, vel dulce et amarum, vel album
nigrumque, vel magnum et parvum, aut quicquid
eorum, in quibus contraria sunt passim tempera-
menta, diversas pro sententia consilii in iis agit vo-
luntates ‚ ut animans quisque velit ac appetat, quod
placet· et affert voluptatem ‚ ad qnam properat, et ef-
fugiat dolorosum, quod aversatur. Et tanta copia

